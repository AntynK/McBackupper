# Mc Backupper
Ця програма дає змогу робити резервні копії світів Minecraft з папок `saves` та `versions`.

## Основне
### Створення
Всі налаштування, які ви вводите при створенні резервної копії, зберігаються окремо і не впливають на саму резервну копію.  
Для того, щоб змінити дані про резервну копію, потрібно затиснути ЛКМ на ній.

> [!NOTE]  
> Натискання на назву резервної копії відкриє її в провіднику

### Параметри резервної копії
`File name` - назва файлу резервної копії, за замовчуванням береться назва світу. Після створення до неї буде додано введений час та розширення `.zip`. 
> [!NOTE]  
> Його не можна змінювати після створення.

`Title` - назва резервної копії, не обов'язкове поле.  
`Pool ignore` - коли прапорець встановлений, резервна копія не входить до пулу.

### Пул резервних копій
Пул (або черга) створений для того, щоб автоматично видаляти застарілі резервні копії.  
За замовчуванням пул налаштовано на 4, тобто якщо при створенні нової резервної копії вже є 4 резервні копії (які не мають прапорця `Pool ignore`), то найстаріша буде видалена.
> [!NOTE]  
> Програма визначає найстарішу копію за датою, яку ввів користувач.

### Відновлення та видалення
При відновленні програма з початку видалить папку світу (її не можна буде відновити) та вставить папку з резервної копії.
> [!IMPORTANT]
> Програма одразу відновить резервну копію, без діалогових вікон.

При видаленні програма видаляє файл резервної копії.
> [!IMPORTANT]
> Програма одразу видалить резервну копію, без діалогових вікон. 
## Структура резервних копій
Всі резервні копії з папки `saves` зберігаються у папці `<backups>/saves/<WorldName>/backups`, а з папки `versions` у  `<backups>/versions/<VersionName>/saves/<WorldName>/backups`.

`<backups>` - папка, де зберігаються всі резервні копії (її можна змінити в налаштуваннях).   
`<VersionName>` - назва версії.  
`<WorldName>` - назва світу.  
`backups` - папка, де зберігаються резервні копії світу.

> [!NOTE]
> Назви беруться з назв папок, тому вони можуть відрізнятися від того, як ви їх бачите в грі.

> [!TIP]
> У меню вибору світу під назвою світу є назва папки, також під час редагування світу можна відкрити його папку.

## Особливість
Програма може автоматично визначати дату створення резервної копії (якщо вона є в назві і має формат `РІК-МІСЯЦЬ-ДЕНЬ_ГОДИНА-ХВИЛИНА-СЕКУНДА`), тому ви можете перенести резервні копії, створені за допомогою Minecraft.
> [!NOTE]
> Копії, які були перенесені таким чином, входитимуть в пул.


## Контриб'ютори
Якщо у вас є ідеї щодо покращення чи бажання долучитися до розвитку проєкту, будь ласка, подайте свій внесок. Відкрийте [CONTRIBUTING.md](CONTRIBUTING.md) для детального ознайомлення.